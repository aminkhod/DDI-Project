% ‎!TeX root=main.tex‎
‎\addcontentsline{toc}{chapter}{پیشگفتار}‎
‎\pagenumbering{harfi}‎
‎\chapter*{پیش‌گفتار}‎
‎\markboth{پیش‌گفتار}{پیش‌گفتار}‎‎‏‎

با توجه به پیشرفت روزافزون استخراج داده‌های زیستی و روش‌های به‌دست آوردن آن‌ها، نیاز به روش‌هایی نوین برای تحلیل این داده‌ها نیز روز به روز افزایش می‌یابد.  پروتئین‌ها مواد آلی بزرگ و یکی از انواع درشت مولکول‌های زیستی هستند که از زیر‌واحد‌هایی به نام اسید آمینه ساخته شده‌اند. رفتار سلولی و تمام فعالیت‌هایی که در سلول انجام می‌شود بر عهده پروتئین‌ها است. رابطه‌ای بسیار نزدیک بین جایگاه زیرسلولی پروتئین و نقشی که پروتئین در سلول ایفا می‌کند وجود دارد.
‎‎
‎ در این بین یافتن داروهایی که بر مکانسیم یک پروتئین اثر بگذارند و عملکرد پروتئین را کند‏، تند‏، متوقف و یا شروع کنند بسیار مهم جلوه می‌کند. در مسیر طراحی و کشف داروها زمان و هزينه دو عامل مهم در صنعت داروسازی است. به طور ميانگين، حدود پانزده سال زمان و هشتصد ميليون دلار هزينه نياز است تا يک دارو  بتواند در این سال‌ها جایگاه خود را در داروخانه‌ها پیداکند. به‌علاوه حدود ۹۰ درصد داروها، در همان مراحل نخست آزمایش بالینی با شکست مواجه می‌شوند. مهم‌ترین دلایل شکست دارو، ناکارآمدی و عوارض جانبی آن است. اخیرا دانشمندان در پی آن هستند سه مسئله‌ی مهم در زمینه‌ی استفاده مجدد از دارو‏ را تاحدی حل کنند:‎

‎\begin{flushright}
‏‎۱. برای داروهای موجود اهداف دیگری به غیر از اهداف موجود پیدا کنند.‎\\‎‎
‏‎۲. ‏برای داروی جدیدی  که اخیرا طراحی شده و پروسه‌ی سخت تایید را پشت سر می‌گذارند، هدف یا اهدافی معرفی کنند.\\
۳. برای اهداف جدیدی  که شناسایی می‌شوند‏ یا اهدافی که داروی شناخته‌شده‌ای ندارند‏، از بین داروهای موجود داروی مناسبی برای آن پیدا کنند.

\end{flushright}‎‎
‏\paragraph{}شرکت‌های بزرگ داروسازی دنیا نظیر شرکت‌های فایزر آمریکا، نواریتز سوئیس وبایر آلمان  بخش‌های تحقیقاتی برای این منظور راه‌اندازی کرده‌اند و آینده‌ی علم داروسازی را در این دیدگاه جدید می‌دانند. اولين و مهم‌ترين مرحله از ديدگاه فوق، شناسايی يا به طور دقيق‌تر پيش‌بينی برهم‌کنش‌های ناشناخته بين داروها و اهداف (پروتئين‌ها) است. روش‌های تجربی برای این کار پرهزینه و زمان‌بر هستند و فقط زمانی می‌توانند استفاده شوند که تعداد هدف‌ها و داروها محدود باشند. درمقابل روش‌های محاسباتی توانایی کار با حجم عظیمی از داروها و هدف‌ها را دارند. این کار معمولا با استفاده از اطلاعات برهم‌کنش‌هایی که تاکنون شناسایی شده‌اند، اطلاعات میزان شباهت داروها به هم و اطلاعات میزان شباهت اهداف به هم انجام می‌پذیرد. مجموعه‌ داده‌هایی وجود دارند که این اطلاعات را شامل می‌شوند. تاکنون چندین الگوریتم برای پیش‌بینی برهم‌کنش دارو-هدف معرفی شده‌اند که با رویکرد خاص خود سعی در ارائه‌ی پیش‌بینی خود داده‌اند. از جمله‌ی آن‌ها روش‌های آماری، روش‌های یادگیری ماشین، روش‌های معادلات دیفرانسیل، روش‌های مبتنی بر گراف و ... هستند.
‏\paragraph{}‎در راستای نیاز صنایع دارویی این مسئله در فضای دانشگاهی و علمی نیز مورد توجه بسیاری از محققین قرار گرفته‌است. طبق اطلاع نگارنده فقط در سال ۲۰۱۷ بیش از ۱۵مقاله و روش جدید در این مبحث ارائه و چاپ شده‌است. یعنی نه تنها مسئله قدیمی نشده و حل نشده‌است بلکه رفته رفته پخته‌تر شده و روش‌های  جدیدتر و پیچیده‌تر برای آن به کار رفته‌است.
‏\paragraph{}وقتی تعداد مقلات در یک حوزه به این شکل افزایش می‌یابد، نیاز به مقالات مروری افزایش می‌یابد. مقالاتی که روش‌های مطرح را معرفی و مقایسه کنند و معیارهای مناسبی را جهت مقایسه‌ی رویکردهای مختلف حل مسئله ارائه دهند. مقالات مروری موجود به تعداد اندکی موجود بوده و در این زمینه فقط به معرفی روش‌ها و رویکردهای روش‌ها و دسته‌بندی این روش‌ها در گروه‌هایی براساس شباهت بین ‌آن‌ها پرداخته‌است. از طرف دیگر تعداد مقالات این حوزه زیاد است و هر مقاله براساس روش‌های خاص نویسنده‌اش با متدهای دیگر مقایسه شده‌است و از روال خاصی پیروی نکرده‌اند. این خود باعث ایجاد ناعدالتی در مقایسه‌ها می‌شود و گاهی نتایجی ارائه ‌می‌شود که به درستی با دیگر روش‌های رقیب مقایسه نشده‌اند. در این شرایط به مقالات گزارشی که بسته‌ای جهت مقایسه ارائه دهند احساس نیاز می‌شود.
‏\paragraph{}در این پایان نامه سعی شده‌است براساس یک روند واحد و عادلانه عملکرد مهم‌ترین روش‌ها‌ی برهم‌کنش دارو-هدف مورد ارزیابی قرار گیرند و قالبی برای پیاده‌سازی و مقایسه در اختیار محققین بعدی ارائه شود.‎‎